# Brf Trädkronan, Hägerstensåsen

Högt beläget i en vacker ekbacke på Valutavägen ligger Bostadsrättsföreningen Trädkronan som består av 51 lägenheter från 1-4 rok i två separata hus med ett betongbjälklag mellan fastigheterna. Balkong eller uteplats finns till samtliga lägenheter. Inflyttning skedde under våren 2007.
Lägenheterna fördelar sig på två huskroppar och fyra portar. Cykelförråd ligger i markplan på hus 1. I hus 2 finns en gemensam tvättstuga med två bokningsbara tvättmaskiner och torktumlare samt ett torkskåp. I samma hus finns ett stort soprum med sortering samt ett hobbyrum. Varje lägenhet har ett tillhörande förråd och dessa ligger dels i markplan och vissa i vindsplanet på respektive hus. I samtliga portar finns också ett barnvagnsrum.
På den trevliga gården finns gemensamma bänkar och bord samt 2 sandlådor och gunghästar för barnen. Föreningen tillhandahåller också en grill som de boende får nyttja. Vintertid har föreningen en stor julgran på gården.
 
### Korta fakta:
- Föreningen har 32 parkeringsplatser fördelat på 19 platser i kallgarage med motorvärmare och resterande på mark utomhus.
- Bredband genom Ownit.
- Tv-basutbud genom Comhem.
- Både basutbud-TV och bredbandet är inkluderade i den boendes månadsavgift.
- Den ekonomiska förvaltningen samt hantering av parkeringsplatser sköts av Canseko.
- Uppvärmning: Fjärrvärme
- El: 3-fas
